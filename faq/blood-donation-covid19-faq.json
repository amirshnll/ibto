[
	{
		"question": "آیا مراکز اهدا از لحاظ سلامت و مراقبت برای اهداکنندگان و کارکنان شما امن است؟",
		"answer": "با توجه به رعایت دستورالعمل الزامات اجرایی بخش اهداکنندگان جهت پیشگیری از شیوع کرونا ویروس(nCoV-2019)/ کووید 19 و بخشنامه های مربوطه از جمله نامه شماره 5217/99/خ مورخ 99/03/24 در خصوص مدیریت ازدحام و نوبت دهی اینترنتی و دستورالعمل های واحد ایمنی بهداشت، اقدامات لازم انجام می پذیرد."
	},
	{
		"question": "چه تمهیدات ویژه ای جهت ضدعفونی کردن مراکز در این دوره اجرا می شود؟",
		"answer": "الزام به ضد عفونی سطوح، استفاده از ماسک توسط کارکنان و توزیع ماسک جهت داوطلبان در بدو ورود به مرکز اهدا، الزام به شستشوی دست ها توسط داوطلبان و تعبیه ملزومات آن و ضد عفونی دست ها، الزام به رعایت اصول پیشگیری و استفاده از وسایل حفاظت فردی توسط کارکنان، اقدام به تب سنجی کارکنان و داوطلبان، الزام به رعایت فاصله فیزیکی در مرکز اهدا"
	},
	{
		"question": "فاصله گذاری اجتماعی چگونه در مراکز اهدا رعایت می شود؟",
		"answer": "ممانعت از استفاده از دو تخت اهدا در مجاور یکدیگر بصورت همزمان و تعویض ملحفه یکبار مصرف جهت هر اهداکننده، الزام رعایت فاصله فیزیکی در سالن اهدا و ممانعت از استفاده صندلی های مجاور و در نظر گرفتن فاصله فیزیکی بین آنها"
	},
	{
		"question": "آیا کارکنان مراکز اهدا از تجهیزات محافظ شخصی استفاده می کنند؟",
		"answer": "نسبت به الزام رعایت اصول پیشگیری از کووید 19 و استفاده از وسایل حفاظت فردی مناسب برابر دستورالعمل ها و توزیع ماسک اقدام گردیده است."
	},
	{
		"question": "مراجعه کنندگانی که ناقل ویروس هستند اما علائمی ندارند را چگونه شناسایی می کنید تا از ورودشان به مراکز اهدا جلوگیری شود؟",
		"answer": "تعیین درجه حرارت مراجعه کننده با تب سنج، الزام به مطالعه راهنماهای موجود در محوطه برای بازشناسی افراد در معرض خطر و انصراف از اهدا"
	},
	{
		"question": "آیا در ایام قرنطینه می توانم خون اهدا کنم؟",
		"answer": "بله. خروج از منزل جهت مراجعه برای اهدای خون جزء مواقع ضرورری مجاز برای خروج از خانه محسوب می شود. تمامی مراکز اهدای خون این سازمان نیز با پیش بینی و رعایت همه ی توصیه های پروتکل های بهداشتی مقابله با کرونا آماده دریافت خون و فرآورده های خون از داوطلبین اهدای خون می باشد."
	},
	{
		"question": "آیا می توانم با یک همراه به مراکز اهدا مراجعه کنم؟",
		"answer": "مراجعه داوطلب اهدا با یک همراه ممنوع نیست و از ورود همراه جلوگیری نمی شود اما توصیه اکید این سازمان بر رعایت پروتکل های بهداشتی مقابله با کرونا است، لذا پیشنهاد می کنیم از به همراه آوردن همراه پرهیز نمایید."
	},
	{
		"question": "آیا می توانم بدون نوبت گیری قبلی برای اهدا مراجعه کنم؟",
		"answer": "بله. داوطلبین اهدای خون در ساعات پذیرش مراکز اهدا می توانند بدون نوبت قبلی نیز مراجعه نمایند. اما ما به داوطلبین اهدای خون توصیه می کنیم با گرفتن وقت قبلی ضمن صرفه جوییی در وقت خود مانع از ایجاد ازدحام در مراکز اهدای خون شوند."
	},
	{
		"question": "اگر با کسی که در قرنطینه خانگی است در تماس بوده باشم آیا می توانم خون اهدا کنم؟",
		"answer": "در صورت سابقه برخورد نزدیک با افراد دچار بیماری کووید19، معافیت یک ماهه جهت اهدای خون از زمان آخرین برخورد اعمال می گردد."
	},
	{
		"question": "آیا شما در مراکزتان تست کووید- 19 انجام می دهید؟",
		"answer": "تست انجام شده در مراکز اهدا تعیین و سنجش سطح پادتن اختصاصی ضد کرونا ویروس COVID-19  با کیت های اختصاصی می باشد. این تست ها برای تشخیص بیماری کاربرد ندارند و فقط نشان دهنده وجود یا عدم وجود میزان مورد نظر از پادتن اختصاصی ضد کرونا ویروس COVID-19  می باشند."
	},
	{
		"question": "آیا از خون و پلاسمای اهدا شده برای کمک به بیماران مبتلا به کووید- 19 استفاده می شود؟",
		"answer": "از بهبود یافتگان COVID-19  در مراکز اهدای پلاسما دارای مجوز، صرفا پلاسما دریافت می شود که با درخواست مراکز درمانی، جهت تزریق به بیماران مبتلا به این بیماری تحت شرایط تعیین شده، در اختیار مراکز درمانی قرار می گیرد."
	},
	{
		"question": "در صورتی که پس از اهدای خون علائم کووید-19 را احساس کردم، چه کاری باید انجام دهم؟",
		"answer": "در صورت اهدای خون در دوره نهفتگی (کمون) بیماری ها و بروز بعدی علائم بیماری ها از جمله علائم بیماری کووید19(علیرغم عدم علائم در هنگام اهدای خون)، اهداکننده باید از طریق شماره تلفنی که در زمان اهدای خون در اختیار وی قرار گرفته است، موضوع را اعلام نماید که به این امر اطلاع رسانی تلفنی یا کال بک(CALL BACK) گفته می شود."
	}
]