[
	{
		"question": "چرا باید خون اهدا کنم؟",
		"answer": "انتقال خون و فرآورده های آن نجات دهنده زندگی بسیاری از بیماران است.  همه روزه در سراسر جهان بسیاری از افراد به خون و فرآورده های خونی سالم نیاز پیدا می کنند. بارزترین مثال آن عبارت است از نیاز به خون در حوادث و سوانح گوناگون نظیر تصادفات رانندگی، سوختگی ها و اعمال جراحی نظیر جراحی قلب باز . بعضی افراد نیز برای ادامه زندگی عادی خود به دریافت منظم خون یا محصولات آن نیازمندند مانند بیماران تالاسمی ماژور یا هموفیلی. با وجود پیشرفت های وسیع در علم پزشکی هنوز ماده ای که بتواند به طور کامل جایگزین خون شود ساخته نشده است. بنابر این برای درمان بیمارانی که به خون و فرآورده های آن نیاز دارند لازم است از افراد داوطلب خون گرفته شود و پس از طی مراحل مختلف به مصرف بیماران برسد. از سوی دیگر هر فرآورده برای مدت زمانی محدود و مشخص قابل نگهداری است . مثلاً پلاکت در دمای  22  درجه سانتیگراد ، فقط تا  3  روز قابل نگهداری است. همین محدود بودن مدت نگهداری خون و فرآورده های خونی باعث می شود نیاز مراکز درمانی و بیماران به اهداکنندگان، دائمی و روزانه  باشد و در نتیجه اهدای خون در سطح جامعه نیز باید مستمر باشد تا بتوان همیشه نیاز بیماران به خون را تامین نمود و اهمیت اهدای خون را دوچندان می کند. "
	},
	{
		"question": "آیا خطری در اهدای خون وجود دارد؟",
		"answer": "خیر، اهدای خون یک عمل کاملا بی خطر و ایمن می باشد، تمام داوطلبین اهدای خون پیش از اهدا مورد معاینه و مصاحبه پزشکی قرار می گیرند تا این اطمینان حاصل شود که اهدای خون برای داوطلب و خون اهدا شده برای گیرنده ی آن هیچگونه مشکلی را ایجاد ننماید. درطی  فرآیند اهدای خون حجم معینی از خون  دریافت می شود. دستگاه گردش خون به راحتی می تواند خود را با از دست دادن این حجم از خون،  بدون آن که مشکلی برای بدن اهداکننده ایجاد شود، تطبیق دهد.  با این حال درصد اندکی از اهداکنندگان خون ممکن است دچار واکنش های خفیف ناشی از اهدای خون مانند سرگیجه،سبکی سر، درد و کبودی ناحیه ورود سوزن به بازو شوند که به آسانی قابل پیشگیری و درمان می باشد."
	},
	{
		"question": "آیا دست چپ و راست در اهدای خون تفاوت دارد؟",
		"answer": "رگ و بازویی از اهداکننده که برای انجام فرآیند اهدا انتخاب می شود در عمل تفاوتی ندارند. کارشناس خونگیر با توجه به قضاوت و تجربه خود رگی را که مناسب تر تشخیص دهد، انتخاب می کند. هر چند در صورتی که رگ های هر دو بازو مناسب خونگیری باشند، به نظر داوطلب نیز توجه خواهد نمود."
	},
	{
		"question": "آیا اهدای خون دردناک است؟",
		"answer": "عمل خونگیری، فقط در زمان فروکردن سوزن به داخل پوست ناحیه بازو باعث ایجاد درد  و سوزش مختصر در همان ناحیه می گردد که آنی و گذرا می باشد؛ و در ادامه فرآیند درد و سوزشی وجود ندارد."
	},
	{
		"question": "تعداد دفعاتی که می‌توانیم اهدای خون کنیم چقدر است؟",
		"answer": "حداکثر تعداد مجاز اهدای خون در سال بسته به نظر پزشک اهدای خون و تمایل اهداکننده  برای مردان 4 بار در سال و برای زنان 3 بار در سال می باشد."
	},
	{
		"question": "تفاوت حجامت با اهدای خون چیست؟",
		"answer": "حجامت بعنوان یک روش درمان سنتی  از حدود 200 سال قبل از میلاد مسیح مورد توجه جامعه بشری و ادیان الهی و رهبران دینی بوده است و در دین مبین اسلام نیز اشاراتی بر این دست آورد دانش بشری شده است . در این عمل خون خارج شده از بدن دور ریخته می شود.  اما امروزه علم و دست آوردهای نوین دانش بشر در خدمت این روش درمانی قرار گرفته اند ، بطوریکه می توان در افراد واجد شرایط اهدا  با اهدا یک واحد خون سالم و تهیه فرآورده های مختلف از آن جان چندین بیمار نیازمند به خون را نجات داد."
	},
	{
		"question": "چرا موقع اهدای خون آزمایشات دیگر روی خون ما انجام نمی شود؟ (قند وچربی)",
		"answer": "از آنجایی که  قند و چربی موجود در حجم خون اهدا شده در حدی نیست که تاثیر قابل توجهی در گیرنده خون ایجاد کند، سنجش آن در خون اهدایی ارزشی ندارد. "
	},
	{
		"question": "چرا در دفعات متوالی خون دادن, باز هم کارت شناسایی اهداکننده چک می شود؟",
		"answer": "اهمیت اطلاعات دریافتی از داوطلب در مصاحبه های قبلی و نتایج معاینه و آزمایش های غربالگری مراجعات قبلی، باعث حساسیت و اهمیت فوق العاده شناسایی دقیق و صحیح هر داوطلب  پیش ازهر بار  اهدای خون می گردد."
	},
	{
		"question": "چرا شخصی که حجامت کرده نمی تواند اهدای خون نماید؟ ",
		"answer": "مطابق پذیرفته های علمی در همه جای دنیا انجام هرگونه عمل تهاجمی پزشکی و یا غیرپزشکی باعث عدم پذیرش موقت داوطلب برای اهدای خون می گردد. انجام عمل حجامت هم که در واقع نوعی فرآیند تهاجمی محسوب می شود باعث معافیت یک ساله داوطلب از اهدای خون می گردد. مبنا بر این اساس استوار است که حتی انجام چنین عملی در یک مرکز بهداشتی درمانی باز هم ممکن است سبب ورود و انتقال عولمل بیماری زای خطرناک قابل انتقال از راه خون به بدن شخص گردد."
	},
	{
		"question": "چه کسی نباید خون اهدا کند؟",
		"answer": "در تزریق خون به بدن یک بیمار باید اطمینان یابیم که به او صدمه ای نمی زنیم و در عین حال سلامت اهداء کننده خون را نیز به خطر نمی اندازیم .  از این رو تمامی مراکز اهدای خون برای خون دادن شرایطی را در نظر می گیرند که بعضی از این شرایط برای حفظ سلامت فرد اهدا کننده و برخی دیگر جهت حفظ سلامت گیرنده خون می باشد. معافیت از اهدای خون ممکن است موقت یا دائم باشد. "
	},
	,
	{
		"question": "اگر خونی که می دهم قابل استفاده نباشد، دلیل آن به من گفته می شود؟",
		"answer": "عدم قابلیت مصرف دلایل متعددی دارد. برای اطمینان از سلامت خون اهدا شده هر واحد خون اهدایی علاوه بر تعیین گروه خون و ارهاش، از نظر عفونتهای  هپاتیت B  ،هپاتیت C ، ویروس ایدز و سیفلیس آزمایش می شود، اگر آزمایش مثبت گزارش شود در هر حال خون اهدایی مصرف نخواهد شد و این یکی از موارد عدم مصرف خون اهدایی می باشد. حجم نامناسب، نشت از کیسه، ایجاد لخته و برخی موارد دیگر نیز باعث عدم مصرف می گردد. ولی عدم مصرف و یا علت آن به اهداکننده اطلاع داده نخواهد شد."
	},
	{
		"question": "چه مدت طول می کشد تا کارت اهدای خون فرستاده شود؟",
		"answer": "در گذشته برای همه ی اهداکنندگان کارت اهدای خون صادر و ارسال می شد. اما در حال حاضر تنها به افرادی که تقاضا کنند، کارت در مراجعه ی حضوری با همراه داشتن کارت شناسایی معتبر تحویل می گردد."
	},
	{
		"question": "در اهدای خون چه مقدار خون گرفته می‌شود؟",
		"answer": "در حال حاضر در همه ی مراکز اهدای خون کشور از کیسه های خون با گنجایش 450 سی سی استفاده می شود. اما با احتساب خون مورد نیاز برای انجام آزمایشات غربالگری ممکن است تا نزدیک به 500 سی سی خون از اهداکننده دریافت شود."
	},
	{
		"question": "موارد معافیت دائم از اهدای خون چیست؟",
		"answer": "برخی از موارد معافیت دائم  عبارتند از: ابتلا به بیماریهای زمینه ای مانند: بیماریهای قلبی – عروقی، بیماریهای شدید ریوی و آسم ، سکته مغزی ، دیابت قندی وابسته به انسولین،  سابقه ابتلا به  بیماریهای عفونی مانند هپاتیت B،C،و ایدز، تزریق مواد مخدر ؛ در معافیت دائم فرد به لحاظ حفظ سلامت خود و یا گیرنده خون اجازه ندارد تا پایان عمر خون اهدا نماید."
	},
	,
	{
		"question": "موارد معافیت موقت از اهدای خون چیست؟",
		"answer": "برخی از موارد معافیت موقت عبارتند از: ابتلا به بعضی از بیماریها مانند سرماخوردگی و آنفلوانزا، اقدامات دندانپزشکی اخیر حداکثر تا 72 ساعت، مصرف برخی داروها مانند آنتی بیوتیک ها ،آسپرین و... در یافت واکسن  ، حالات خاص مانند: بالا و پائین بودن فشار خون، بارداری، شیردهی، سقط جنین ، داشتن برخی رفتارهای پرخطر مانند ارتباط جنسی حفاظت نشده، حجامت، خالکوبی، طب سوزنی و سوراخ کردن گوش  ؛ در معافیت موقت، افراد موقتاً از اهدای خون معاف می شوند یعنی فرد در مراجعه فعلی خود نمی تواند خون اهدا نماید ولی می تواند پس از سپری شدن مدت زمانی معین که طول آن بسته به علت معافیت متفاوت می باشد دوباره برای اهدای خون مراجعه نماید."
	},
	{
		"question": "روند اهدای خون چگونه است؟",
		"answer": "در هنگام مراجعه به سازمان انتقال خون مراحل زیر جهت اهدای خون انجام می شود:   مرحله ثبت نام:  در این مرحله ابتدا جزوه های آموزشی مخصوص به اهداءکننده ارائه می شود. بعد از مطالعه ی جزوه و تابلوهای آموزشی، در صورتی که فرد شرایط اهدای خون را دارا باشد، با ارائه کارت شناسایی معتبر عکس دار (برای اهداکنندگان بار اول صرفا کارت ملی)  از او ثبت نام بعمل می آید ؛  مصاحبه و معاینه: در این مرحله پزشک پرسش هایی را در زمینه سوابق پزشکی ، وضعیت فعلی و رفتارهای شخصی مراجعه کننده مطرح می نماید و معاینه مختصری از او بعمل می آورد. وزن ،فشارخون ، نبض و درجه حرارت اهداکننده اندازه گیری و ثبت می شود و در انتها برای ارزیابی کم خونی ،آزمایش سنجش هموگلوبین خون صورت می گیرددر صورتیکه اهدا کننده کم خون باشد مجاز به اهدای خون نخواهد بود لذا خانمهای داوطلب  اهدا خون نباید نگران کم خونی  پس از اهدای خون باشند زیرا پس از اهدای خون از این نظر مورد بررسی قرار می گیرند  این مرحله از اهدای خون جهت حفظ سلامت فرد اهدا کننده و گیرنده ی خون ارزش بسیاری دارد و با توجه به وجود دوره پنجره دقت و صداقت در پاسخ به این سؤالات اهمیت فوق العاده ای می یاید ؛ مرحله خودحذفی محرمانه: تمامی اطلاعات که از افراد دریافت می شود کاملا 'محرمانه خواهند ماند با این وجود ممکن است آنها به دلیل ترس یا احساس گناه از گفتن بعضی از حقایق یا رفتارهای خود خودداری کنند به همین دلیل در این مرحله پرسشنامه ای به افراد داده می شود که در آن ازآنها پرسیده می شود:'آیا فکر می کنید بهتر است پس از انجام خونگیری از خون شما برای بیماران استفاده شود یا خیر ؟ در صورتی که پاسخ استفاده نشود را انتخاب و برگه را به درون صندوق بیاندازد به این ترتیب خون دریافت شده از چرخه انتقال خون حذف می گردد این راهکار تأثیر زیادی در افزایش میزان سلامت خون گردآوری شده دارد؛ مرحله خونگیری: ابتدا فرد روی تخت خونگیری قرار می گیرد. با محلول ضدعفونی کننده ناحیه داخلی آرنج ضدعفونی می شود و با استفاده از وسایل استریل، سوزن خونگیری را که به یک کیسه مخصوص متصل است به رگ ناحیه آرنج وارد می کند. در آنجا تمامی وسایل مورد استفاده استریل و یکبار مصرف هستند بنابراین به هیچ وجه خطر آلودگی فرد را تهدید نمی کند. در هر اهدای خون حدود 450 میلی لیتر ازخون  فرد گرفته می شود یعنی با هر اهدای خون فقط یک کیسه خون می توان اهداء نمود. مدت زمانی که طول می کشد تا یک کیسه خون  به اندازه کافی پر شود حدود 5 تا 10 دقیقه است؛ مرحله استراحت و پذیرایی:  پس از پایان خونگیری فرد به مدت 10 الی 15 دقیقه روی تخت استراحت می کند و در خونگیری از اهداء کننده ی خون  مراقبت می شود. معاینه، خونگیری و استراحت حدود 20 تا25 دقیقه طول می کشد."
	},
	{
		"question": "بعد از اهدای خون چه باید کرد؟",
		"answer": "پس از اتمام خونگیری بازوی خود را چند دقیقه بالا نگه داشته و بر روی محل خونگیری فشار دهید، چند دقیقه در حالت درازکش و سپس نشسته استراحت کنید، بدن شما به این زمان نیاز دارد تا خود را با حجم خون اهدایی تطبیق دهد. برای بلند شدن از روی تخت خونگیری از فشار بر بازویی که از آن خونگیری شده پرهیز نمایید،  بلافاصله پس از انتقال به سالن پذیرایی  آب میوه و مواد خوراکی سبک مصرف نمایید، با مسئول ترخیص جهت اندازه گیری مجدد تعداد نبض و میزان فشارخون همکاری بفرمایید، چسب محل ورود سوزن را تا 4 ساعت برندارید،   برای حمل کیف و وسایل خود، از بازویی که خونگیری انجام شده استفاده نکنید، حداقل تا 1ساعت پس از اتمام فرآیند خونگیری از مصرف دخانیات خودداری نمایند، تا 4 ساعت پس از اهدای خون از بلند کردن و حمل اشیائ سنگین با دستی که از آن خونگیری شده خودداری نمایید. تا 24 ساعت پس از اهدای خون ورزش و فعالیتهای بدنی سنگین انجام ندهید (پیاده روی مانعی ندارد)"
	},
	{
		"question": "داشتن گروه خونی نادر به چه معناست؟",
		"answer": "بیشتر مردم با گروه های خونی رایج ABO آشنا هستند . اما گویچه های سرخ انسان به گروه های فرعی تر بسیار بیشتری قابل تقسیم هستند که شیوع برخی از آن ها بسیار اندک و اهمیت آن ها بسیار بالاست.  اگر گروه خونی فردی در بین یک جمعیت ۱۰۰۰ نفری مشابه داشته باشد، این فرد دارای گروه خونی نادر است و اگر گروه خونی فردی در بین ۱۰ هزار نفر، ۱۰۰ هزار نفر یا یک میلیون نفر دارای مشابه باشد، آن فرد دارای گروه خونی بسیار بسیار نادر است. گروه خونی بمبئی یکی از معروف ترین آن هاست."
	},
	,
	{
		"question": "اهدای خون چقدر زمان می برد؟",
		"answer": "مدت زمانی که طول می کشد تا یک کیسه خون  به اندازه کافی پر شود حدود 5 تا 10 دقیقه است."
	},
	{
		"question": "آیا با اهدای خون امکان ابتلا به بیماری ایدز وجود دارد؟",
		"answer": "خیر. استفاده از وسایل استریل یکبار مصرف باعث ایجاد اطمینان از عدم امکان انتقال عوامل عفونی به  اهداکننده می گردد."
	},
	{
		"question": "چه آزمایشهایی بعد از اهدای خون بر روی خون اهدا شده انجام می‌شود؟",
		"answer": "برای اطمینان از سلامت خون اهدا شده هر واحد خون اهدا یی علاوه بر تعیین گروه خون و ارهاش، از نظر عفونتهای  هپاتیت B  ،هپاتیت C ، ویروس ایدز و سیفلیس آزمایش می شود، در برخی مناطق آزمایش بررسی از لحاظ ویروس HTLV نیز انجام می شود."
	},
	{
		"question": "چرا طی مراحل معاینه و انتخاب اهدا کننده سؤالات شخصی پرسیده می شود؟",
		"answer": "داشتن برخی رفتارهای شخصی پرخطر مانند ارتباط جنسی حفاظت نشده، حجامت، خالکوبی، طب سوزنی و سوراخ کردن گوش سلامت خون اهدایی را به خطر می اندازد. به همین دلیل بسیار مهم است که پزشک مصاحبه کننده برای تصمیم گیری در خصوص اجازه به اهدای خون و یا معافیت داوطلب،  از سابقه ی این گونه رفتارهای داوطلب اهدای خون آگاه شود."
	},
	,
	{
		"question": "افراد در چه بازه سنی مجاز به اهدای خون هستند؟",
		"answer": "سن مجاز برای اهدای خون از 18 تا 60 سال می باشد. سقف سنی مجاز برای اهداکنندگان مستمر 65 سال است. در پاره ای موارد با نظر پزشک معاینه کننده ممکن است برخی داوطلبین بالاتر از 65 سال نیز مجاز به اهدای خون شوند. "
	},
	{
		"question": "آیا مصرف آنتی بیوتیک ها مانع از اهدای خون می شود؟",
		"answer": "مصرف آنتی بیوتیک باعث معافیت موقت داوطلب از اهدای خون می گردد. طول زمان معافیت بسته به نوع داروی مصرفی متفاوت است."
	},
	{
		"question": "آیا فشار خون بالا/ پایین مانع از اهدای خون می شود؟",
		"answer": "فشار خون بیشینه (سیستولیک) قابل قبول برای اهدای خون حداقل 90 و حداکثر 180میلی متر جیوه و فشار خون کمینه (دیاستولیک) حداقل 50 و حداکثر 100میلی متر جیوه می باشد."
	},
	{
		"question": "چه مدت طول می کشد تا خون اهدا شده جایگزین شود؟",
		"answer": "حجم از دست رفته خون  طی 48 ساعت و حجم  گویچه های سرخ طی 4 هفته جبران خواهد شد."
	},
	{
		"question": "نتیجه مثبت کاذب به چه معناست؟",
		"answer": "در حوزه آزمایشگاهی مثبت کاذب  به مواردی  اطلاق می شود که نتیجه آزمایش غربالگری اولیه ' واکنش پذیر' بوده اما نتیجه آزمایش های دقیق تر بعدی منفی بوده است. آزمایش مثبت کاذب دلیل بر وجود بیماری در فرد نیست و بنا به نتایج آزمایش های تکمیلی انجام شده، شخص از لحاظ بیماری مورد نظر سالم است.  اما مطابق قوانین فعلی سازمان انتقال خون ایران، خون اهدا کننده با نتیجه آزمایش 'مثبت کاذب' را نمی توان به بیماران تزریق نمود؛ حتی اگر نتیجه آزمایش های بعدی منفی باشد .وظیفه سازمان انتقال خون اطمینان از تامین خون سالم برای تمام بیماران می باشد و بهترین استاندارد ایمنی زمانی بدست می آید که منحصراً اهداکنندگانی که همیشه نتیجه آزمایش های آنها از نظر وجود عفونت ها منفی بوده است، مورد پذیرش قرارگیرند. بنابراین، به عنوان یک احتیاط ایمنی برای بیماران دریافت کننده خون، اهداکنندگان با نتایج آزمایش 'مثبت کاذب' گرچه بیمار نمی باشند ولی برای همیشه از اهدای خون معاف می شوند.با این وجود، این افراد  می توانند در صورت تمایل همچنان با تشویق افراد سالم و واجد شرایط جامعه به اهدای خون،  نقش مهمی در تهیه خون سالم برای بیماران نیازمند به خون ایفا نمایند"
	},
	{
		"question": "به چه دلایلی در لیست سیاه اهدای خون قرار گرفتم و آیا امکان حل این مشکل وجود دارد؟",
		"answer": "این اتفاق دلایل متعددی دارد. برای اطلاع از امکان بازگشت لازم است به  مرکز اهدای خونی که در آن جا خون خود را اهدا کرده اید مراجعه نمایید."
	},
	{
		"question": "به چه دلیل در یک شهر از اهدای خون معاف هستم و در شهر دیگر می توانم خون اهدا کنم؟",
		"answer": "این موضوع به عدم اتصال برخط سراسری همه ی اطلاعات اهداکنندگان در سازمان انتقال خون ایران مربوط است. به غیر از موراد قطعی های موقت سیستم های شبکه اینترنتی، موارد معدودی مشکلات ساختاری نیز همچنان وجود دارد که با تلاش و پیگیری های کارشناسان این سازمان، در حال حاضر این موارد  بسیار محدود شده اند و امیدوار هستیم با ارتقای  برنامه های نرم افزاری مورد استفاده در سازمان، به زودی شاهد رفع کامل آن باشیم."
	},
	{
		"question": "پلاسمای بهبودیافتگان کووید 19 چیست؟",
		"answer": "پلاسما بخشی از خون می باشد و نقش محوری در حفظ ایمنی بدن دارد و در زمان حمله عوامل عفونی بیماری‌زا مثل ویروس کرونا به بدن، سیستم دفاعی بدن پادتن (انتی بادی) ترشح می کند.28روز پس از بهبود فرد از بیماری، می توان این پلاسما ی حاوی انتی بادی را استخراج کرده و در درمان بیماران مبتلا به COVID-19 استفاده کرد."
	},
	{
		"question": "آیا از پلاسمای بهبودیافتگان کووید-19 قبلاً در معالجه سایر بیماری ها و کووید-19 استفاده شده است؟",
		"answer": "پلاسما درمانی قدمتی بیش از یک قرن دارد، در ۱۸۹۰ میلادی از این روش برای درمان بیماری دیفتری استفاده شده است، روشی که در دهه‌های اخیر برای درمان سارس، مرس و ابولا هم استفاده شده است و در حال حاضر پلاسمای بهبودیافتگان کووید-19 به عنوان یکی از روش‌های درمانی در عفونت COVID-19  استفاده می شود.  "
	},
	{
		"question": "پلاسمای بهبودیافتگان کووید- 19 چگونه عمل می کند؟",
		"answer": "پلاسمای بهبودیافتگان حاوی پادتن (آنتی بادی) بر علیه عفونت کووید-19 می باشد. زمانی که این پلاسما به فرد مبتلا تزریق می شود به صورت منفعل سبب ایجاد ایمنی در فرد می شود تا زمانی که سیستم ایمنی بدن بیمار بتواند پادتن بر علیه این بیماری ایجاد کند."
	},
	{
		"question": "آیا این پلاسما یک واکسن برای کووید-19 است؟",
		"answer": "خیر- با توجه به این که این بیماری جدید است، واکسنی برای ان موجود نیست ولی تیم های تحقیقاتی در کل دنیا در حال پژوهش برای تولید واکسن می باشند."
	},
	{
		"question": "اهداکنندگان چگونه شناسایی می شوند؟",
		"answer": "اهداکنندگان بهبود یافته از کوید-19 از طریق بروشور، تراکت و اطلاع رسانی های سازمان انتقال خون فراخوان می شوند. البته فراخوان تلفنی از لیست بیماران بهبود یافته کووید19،که توسط معاونت درمان وزارت بهداشت در اختیار انتقال خون قرار گرفته است هم انجام می شود."
	},
	{
		"question": "آیا اهدا کنندگان باید واجد شرایط اهدای خون نیز باشند؟",
		"answer": "اهداکنندگان در زمان مراجعه توسط یک پزشک مصاحبه و معاینه می شوند . این اهداکنندگان باید واجد شرایط اهدای خون باشند."
	},
	{
		"question": "چه کسانی این پلاسما را دریافت می کند؟",
		"answer": "بیماران مبتلا به کووید-19 که با تشخیص پزشک معالج پلاسمای بهبود یافتگان برای ان ها تجویز می شود. "
	},
	{
		"question": "چگونه این پلاسما ذخیره و مورد استفاده قرار می گیرد؟",
		"answer": "این پلاسما را می توان در دمای کمتر از منهای 25 درجه بدون افت کیفیت به مدت دو سال نگهداری کرد و اگرچه اکنون این فرآورده اهدایی فقط به صورت پلاسما مصرف می شود ولی شرکت هایی حضور دارند که در این مورد پژوهش می کنند تا از این پلاسما ایمنوگلوبولین اختصاصی بگیرند."
	},
	{
		"question": "پلاسمای بهبودیافتگان کووید 19 چیست؟",
		"answer": "پلاسما بخشی از خون می باشد و نقش محوری در حفظ ایمنی بدن دارد و در زمان حمله عوامل عفونی بیماری‌زا مثل ویروس کرونا به بدن، سیستم دفاعی بدن پادتن (انتی بادی) ترشح می کند.28روز پس از بهبود فرد از بیماری، می توان این پلاسما ی حاوی انتی بادی را استخراج کرده و در درمان بیماران مبتلا به COVID-19 استفاده کرد."
	},
	{
		"question": "آیا از پلاسمای بهبودیافتگان کووید-19 قبلاً در معالجه سایر بیماری ها و کووید-19 استفاده شده است؟",
		"answer": "پلاسما درمانی قدمتی بیش از یک قرن دارد، در ۱۸۹۰ میلادی از این روش برای درمان بیماری دیفتری استفاده شده است، روشی که در دهه‌های اخیر برای درمان سارس، مرس و ابولا هم استفاده شده است و در حال حاضر پلاسمای بهبودیافتگان کووید-19 به عنوان یکی از روش‌های درمانی در عفونت COVID-19  استفاده می شود.  "
	},
	{
		"question": "پلاسمای بهبودیافتگان کووید- 19 چگونه عمل می کند؟",
		"answer": "پلاسمای بهبودیافتگان حاوی پادتن (آنتی بادی) بر علیه عفونت کووید-19 می باشد. زمانی که این پلاسما به فرد مبتلا تزریق می شود به صورت منفعل سبب ایجاد ایمنی در فرد می شود تا زمانی که سیستم ایمنی بدن بیمار بتواند پادتن بر علیه این بیماری ایجاد کند."
	},
	{
		"question": "آیا این پلاسما یک واکسن برای کووید-19 است؟",
		"answer": "خیر- با توجه به این که این بیماری جدید است، واکسنی برای ان موجود نیست ولی تیم های تحقیقاتی در کل دنیا در حال پژوهش برای تولید واکسن می باشند."
	},
	{
		"question": "اهداکنندگان چگونه شناسایی می شوند؟",
		"answer": "اهداکنندگان بهبود یافته از کوید-19 از طریق بروشور، تراکت و اطلاع رسانی های سازمان انتقال خون فراخوان می شوند. البته فراخوان تلفنی از لیست بیماران بهبود یافته کووید19،که توسط معاونت درمان وزارت بهداشت در اختیار انتقال خون قرار گرفته است هم انجام می شود."
	},
	{
		"question": "آیا اهدا کنندگان باید واجد شرایط اهدای خون نیز باشند؟",
		"answer": "اهداکنندگان در زمان مراجعه توسط یک پزشک مصاحبه و معاینه می شوند . این اهداکنندگان باید واجد شرایط اهدای خون باشند."
	},
	{
		"question": "چه کسانی این پلاسما را دریافت می کند؟",
		"answer": "بیماران مبتلا به کووید-19 که با تشخیص پزشک معالج پلاسمای بهبود یافتگان برای ان ها تجویز می شود. "
	},
	{
		"question": "چگونه این پلاسما ذخیره و مورد استفاده قرار می گیرد؟",
		"answer": "این پلاسما را می توان در دمای کمتر از منهای 25 درجه بدون افت کیفیت به مدت دو سال نگهداری کرد و اگرچه اکنون این فرآورده اهدایی فقط به صورت پلاسما مصرف می شود ولی شرکت هایی حضور دارند که در این مورد پژوهش می کنند تا از این پلاسما ایمنوگلوبولین اختصاصی بگیرند."
	},
	{
		"question": "چند بار در سال و با چه فاصله زمانی می توانم پلاسما اهدا کنم؟",
		"answer": "36 بار در سال و در فاصله یک هفته و نهایتا 24 لیتر در سال اهدای پلاسما امکان پذیر می باشد."
	},
	{
		"question": "آیا اهدای پلاسما عوارض جانبی دارد؟",
		"answer": "خیر، با رعایت فواصل اهدا هیچ عوارضی برای اهداکننده ندارد و در واقع در اهدای پلاسما، اهداکننده از لحاظ خونی دچار کم خونی نمی شود و در فواصل منظمی می تواند پلاسما اهداکند."
	},
	{
		"question": "اهدای پلاسما چه تفاوتی با اهدای خون کامل دارد؟",
		"answer": "در اهدای خون، خون کامل از بدن جدا می شود ولی در اهدای پلاسما فقط قسمت پلاسمای خون اهدا می گردد و سایر اجزاء خون به بدن اهداکننده بازگردانده می شود."
	},
	{
		"question": "پلاسمای اهدایی چگونه برای نجات جان انسان ها استفاده می شود؟",
		"answer": "پلاسمای بدست آمده از روش آفرزیس برای بدست آوردن داروهای خاص به شرکت های پالایشگر ارسال می شود. این داروها به مصرف بیماران هموفیلی، بیماران با نقص سیستم ایمنی، بیماران سرطانی و ... می رسد. مهمترین دارو های مشتق از پلاسما عبارتند از: آلبومین، ایمنوگلوبولین تزریقی(IVIG)، فاکتور 9 انعقادی و فاکتور 8 انعقادی، واکسن های ضد کزاز، ضد هاری، ضد هپاتیتB و ... "
	},
	{
		"question": "فرایند اهدای پلاسما چقدر زمان می برد؟",
		"answer": "از ابتدای پذیرش تا ترخیص حدود 90 دقیقه زمان لازم است."
	},
	{
		"question": "آیا اهدای پلاسما ایمن است؟",
		"answer": "تمام مراحل اهدای پلاسما توسط ست های یکبار مصرف آفرزیس انجام شده و تمام مواد مصرفی آن صرفا برای هر اهدا کننده به صورت اختصاصی استفاده می شود. بنابراین شرایط اهدا کاملا ایمن  و استریل می باشد. "
	},
	{
		"question": "آفرزیس به چه معنی است؟",
		"answer": "آفرزیس یک روش اتوماتیک در تهیه فرآورده های خون بوده و روشی کاملا استریل است که خون اهداکننده بوسیله دستگاه خاص گرفته می شود و فرآورده های خونی که می تواند پلاسما، پلاکت یا گلبول قرمز باشد، به صورت مکانیکی جدا و جمع آوری شده و مابقی اجزای خونی به فرد اهداکننده بازگردانده می شود."
	},
	{
		"question": "اهدای پلاکت چه مدت طول می کشد؟",
		"answer": "از زمان ورود به مرکز تا ترخیص اهداکننده حدود سه ساعت زمان نیاز هست و زمان لازم برای اهدای پلاکت بین یک تا دو ساعت است."
	},
	{
		"question": "آیا معیارهای واجد شرایط بودن اهدا کننده برای پلاکت و اهدا کنندگان خون یکسان است؟",
		"answer": "اکثر معیارها یکسان می باشد ولی مصرف برخی داروها در اهداکننده، منع اهدای پلاکت بین  2 تا 14 روز دارد که پزشک در مصاحبه حتما از اهداکننده در مورد این داروها سوال می کند."
	},
	{
		"question": "آیا پس از اهدای پلاکت، باز هم می توانم خون اهدا کنم؟",
		"answer": "48 ساعت بعد از اهدای پلاکت با توجه به  مشاوره و معاینه پزشکی از داوطلب امکان اهدای خون هست."
	},
	{
		"question": "آیا اهدای پلاکت ایمن است؟",
		"answer": "بله اهدای پلاکت، مانند اهدای خون کاملا ایمن هست. در پلاکت فرزیس از ست های یک بار مصرف و در شرایط کاملا استریل استفاده می شود. "
	},
	{
		"question": "چند بار در سال و با چه فاصله زمانی در سال می توانم پلاکت اهدا کنم؟",
		"answer": "هر 48 ساعت یک بار و حداکثر دو بار در هفته می توان اهدای پلاکت کرد و به طور کلی در طول یک سال نباید بیش از 24 بار اهدای پلاکت صورت گیرد."
	},
	{
		"question": "پلاکت برای چه بیمارانی مصرف می شود؟",
		"answer": "کلا در بیماران با اختلال انعقادی و کمبود پلاکت می توان از پلاکت فرزیس استفاده کرد ولی تزریق پلاکت برای برخی از بیماران اهمیت ویژه ای دارد که شامل موارد زیر هستند: بیماران مبتلا به سرطان خون، کم خونی ناشی از نقص عملکردی مغز استخوان، بیمارانی که پیوند مغز استخوان انجام داده و تحت درمان با داروهای سرکوب کننده ایمنی هستند، افراد تحت شیمی درمانی یا رادیوتراپی، افرادی که بیماری خونریزی دهنده یا اختلالات انعقادی دارن،. بیمارانی که به پلاکت خون معمولی پاسخ نمی دهند یا دارای مقاومت پلاکتی هستند، کسانی که قرار است جراحی، به خصوص جراحی قلب باز انجام دهند."
	},
	{
		"question": "کدام گروه های خونی می توانند پلاکت اهدا کنند؟",
		"answer": "همه گروهای خونی می توانند اهدای پلاکت کنند."
	}
]